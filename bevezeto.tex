%!TEX root = minta_dolgozat.tex
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\chapter{Bevezető}\label{ch:BEVEZETO}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
	A dolgozat témája a RoboRun projekt bemutatása, mely a megerősítéses tanulási algoritmusok futtatására és tesztelésére biztosít egy egységes szimulációs környezetet, egy távoli elérésű szerveren. 
A dolgozatban bemutatásra kerülnek a projekt főbb funkcionalitásai és a hozzá tartozó webes felület.

	A RoboRun projekt célja, egy olyan dinamikus tesztelési és szimulációs környezet felépítése, ahol megerősítéses tanulással kapcsolatos algoritmusok kipróbálására és tesztelésére van lehetőség egy távoli elérésű szerveren. E szimulációs környezet teljesen az OSGi\cite{osgi} specifikációra épül, amely egy dinamikus, modularizált komponens modellt definiál komplex alkalmazások felépítésére. E mellett teljesen egységes, hiszen a teljes rendszer saját konvenciók alapján került felépítésre. Fontos megemlíteni, hogy a rendszer könnyen elérhető és használható.
	
	A tanulás egy nagyon fontos emberi tulajdonság, mely ott van az emberek mindennapjaiban. Hiszen az ember minden nap tanul valami újat, valami új tapasztalattal gazdagodik. A gépi tanulás is az emberi tanuláson alapszik, csak más jelentéssel bír. Mondhatjuk azt, hogy egy olyan folyamat, mely során a tanuló algoritmus paraméterei és belső állapotai változnak, amelyek később meghatároznak egy döntéshozatali stratégiát. Tehát bizonyos tapasztalat alapján, melyet a belső állapotok reprezentálnak, képes a számítógép döntéseket hozni. Ennek a legfőbb nehézsége abban rejlik, hogy véges számú lépés alatt meg kell tanítani a számítógépet arra, hogy egyre jobb döntéseket hozzon végtelen sok lépés közül.
	
	A RoboRun projekt felépítése egyedinek számít a piacon, viszont létezik néhány projekt, amely rendelkezik hasonló funkcionalitásokkal. A RoboRun projekt szempontjából az Rl-Glue \footnote{\href {http://glue.rl-community.org/wiki/Main\_Page}{http://glue.rl-community.org/wiki/Main\_Page}} projektet érdemes kiemelni, hiszen ez szolgált a RoboRun projekt alapjául és számos funkcionalitása is felhasználásra került a projekt során. Az Rl-Glue\cite{rlglue} projekt szerzői Brian Tanner és Adam White. E projekt eredetileg C++ ban íródott, viszont van teljesen Java- ban megírt változata is. Az Rl-Glue egy nyelv független környezet a megerősítéses tanulási algoritmusok tanulmányozására. Kétféle protokollt kínál, az úgymond külső- illetve belső módokat. A külső mód teljesen socketeken keresztül végzi a kommunikációt, míg a belső mód az teljesen lokálisan. Ez által a belső mód sokkal gyorsabb működést eredményez. A projekt 2010- ben lezárult, viszont teljesen nyílt forráskódú, mindenki számára elérhető és használható napjainkban is. Néhány hasonló projekt: RL Toolbox\footnote{\href {http://www.igi.tu-graz.ac.at/gerhard/ril-toolbox/general/overview.html}{http://www.igi.tu-graz.ac.at/gerhard/ril-toolbox/general/overview.html}}, ClSquare\footnote{\href {http://ml.informatik.uni-freiburg.de/research/clsquare}{http://ml.informatik.uni-freiburg.de/research/clsquare}}, PIQLE\footnote{\href{http://piqle.sourceforge.net/}{http://piqle.sourceforge.net/}}. 


	A RoboRun projekt az Rl-Glue projektet tovább gondolva és funkcionalitásait felhasználva, napjaink technológiáin alapszik. Egy dinamikus és egységes környezetet biztosít, mindezt úgy, hogy a rendszer teljesen moduláris, folyamatosan és könnyen változtatható, illetve bővíthető. Mindezek mellett nagyon jól megvalósítja a komponensek egymástól való elválasztását. A projekt teljesen Java alapokon nyugszik, felhasználva az OSGi platformot. 
	
	A fő változtatásokat főként a dinamikusság, a modularitás illetve a könnyed bővíthetőség foglalja magában. Az Rl-Glue - hoz képest a teljes architektúrát újra kellett gondolni és teljesen újra felépíteni a projektet az új architektúrára, annak érdekében, hogy helyt álljon az OSGi környezetben. Az új architektúra által a projekt átláthatósága mellett, könnyen kezelhető és folyamatosan elérhető. E mellett a RoboRun projekt egy nagy előnye, hogy nagyon kis erőforrásra van a felhasználónak szüksége még komolyabb tesztek futtatásánál is, hiszen a fő logikát, tehát az erőforrás igényes részeket mind a távoli elérésű szerver futtatja. A projekt lehetőséget nyújt a felhasználók számára, egy webes felületen keresztül arra, hogy megtekinthessék az aktuálisan futó teszteket, illetve a már lefuttatott teszteredmények is megtekinthetőek.	
	
	A dolgozat hat fejezetből áll. Az első fejezet bevezetőként szolgál.
	
	 Az második fejezet röviden ismerteti a mesterséges intelligenciát, majd bemutatja a megerősítéses tanulást néhány világbeli példán keresztül. E fejezet kitér a megerősítéses tanulási kísérletek esetén felmerülő problémákra és kihívásokra. Legvégül bevezetésre kerül néhány alapfogalom.

	A harmadik fejezet a projekt által felhasznált technológiákat és eszközöket ismerteti. Bemutatja, hogy miért esett ezen technológiákra és eszközökre a választás a tervezés során, illetve a fejezet ismerteti, hogy ezek pontosan milyen szerepet játszottak a projekt megvalósítása során.	 
	
	A negyedik fejezet a RoboRun projekt alapjául szolgáló OSGi alkalmazás modellt mutatja be, ismerteti ennek architektúráját, illetve azt, hogy  miért esett az OSGi-ra a választás. E fejezet kitér arra is, hogy a projekt, hogyan használja az OSGi- t a megerősítéses tanulási kísérletek lebonyolítására.
	
	Az ötödik fejezet a rendszer teljes felépítés mutatja be. Külön kitér a webes felület felépítésének részleteire, illetve bemutatja a rendszer telepítését és használatát.
	
	A hatodik fejezet a RoboRun projekt továbbfejlesztési lehetőségeit részletezi.
\\A RoboRun projekt sikeres elkészítéséért köszönet illeti a projektvezetőt.
